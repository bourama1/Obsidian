## Ravenloftská mlha
Území Barovie obklopuje smrtící mlha, která pohltí všechny tvory, kteří se pokusí Barovii opustit. Ani létající tvorové se následujícím účinkům mlhy nevyhnou: • Tvor, který svůj tah začne v mlze, musí uspět v záchranném hodu na Odolnost se SO 20, jinak získá jeden stupeň únavy (viz dodatek A v Příručce hráče). Tato únava nemůže být odstraněna, dokud je tvor v mlze. • Bez ohledu na to, jak daleko je tvor v mlze nebo jakým směrem se vydal, nakonec se stejně znovu objeví v Barovii. • Místa v mlze jsou hustě zahalená (Viz „Zrak a světlo“ v kapitole 8 Příručky hráče).

## Sluneční svit v Barovii
Slunce v Barovii z vůle Temných sil nikdy plně nesvítí. Kvůli mlze nebo bouřkovým mrakům je i přes den šero, případně je světlo podivně tlumené. Barovijské denní světlo je jasné, přesto se nepovažuje za sluneční světlo pro potřeby efektů a zranitelností spojených se slunečním světlem, jako třeba těch upířích. I tak se však Strád a jeho upíří zplozenci zdržují po většinu dne uvnitř budov a ven se vydávají v noci. Kromě toho mohou být ovlivněni slunečním světlem vytvořeným magicky.

## Šílenství po zmrtvýchvstání
V Barovii jsou duše mrtvých uvězněny stejně jako duše živých. Jsou lapeny v mlze a nemohou putovat do posmrtného života. Pokud se humanoid, který byl mrtvý minimálně 24 hodin, vrátí do života, ať už pomocí kouzla nebo jiným nadpřirozeným způsobem, objeví se u něj náhodná forma trvalého šílenství. Ta vznikne zjištěním, že je jeho duše, patrně navždy, uvězněna v Barovii. Chceš-li určit, jak se šílenství projevuje, hoď si na tabulku Trvalého šílenství v kapitole 8 Průvodce Pána jeskyně.

