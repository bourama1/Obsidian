> [!important] 
> Vévodkyně Morwen z Brodu Dýky pozvala na večeři hosty – a vy jste zváni. V Brodu Dýky nejste žádnými cizinci. Přispěchali jste městu na pomoc při více příležitostech a lady Morwen berete jako přítelkyni a mecenáše. 
> Cestou k pevnosti fouká ulicemi studený podzimní vánek. Hodujete na horké pikantní polévce, doměkka upečeném bažantovi a vidíte, že vévodkyně není ve své kůži. Když se rozmluví o svých obavách ze skupiny neotesaných vandráků, utábořených za městem, na setkání padne tísnivá atmosféra. Nejprve vypadali neškodní, ale Morwen dostává zprávy, že začali obtěžovat občany města a další návštěvníky. Vyžadují peníze, víno a vyhrožují kletbami všem, kteří nezaplatí. Včera vévodkyně několika strážným nařídila, aby tajemné návštěvníky vyhnali, ale nepovedlo se. Po návratu se o návštěvnících začali vyjadřovat soucitně. Jako by stráže byly magicky zmámené. Morwen netouží po ozbrojeném konfliktu, ale chce kočkovníkům poslat ráznou výzvu, a požádá vás o její doručení jejím jménem. „Pokud neodejdou před rozedněním,“ říká, „spálím jejich vozy na prach. Doructe jim tuto zpravu ihned po veceri prosim.“

Kočovníci jsou utábořeni na kopci za branami Brodu Dýky, blízko silnice. Stráže na hradbách tábor neustále bedlivě pozorují. Jakmile postavy dorazí do tábora, přečti:

> [!important]
> Přichází tma a vy vidíte tucet (12) mužů a žen, shromážděných kolem praskající vatry. Skupinka je v dobrém rozmaru. Někteří kolem ohně zpívají a tančí, zatímco jiní nacházejí štěstí v placatkách a měších na víno. Vedle jsou ledabyle postavené tři maringotky. K blízkému stromu je přivázáno půl tuctu tažných koní s pestrými přehozy s přívěsky a střapci.

Tito muži a ženy jsou Vistáni a Brod Dýky je nezbajímá. Jejich úkolem je postavy bezpečně dopravit do Barovie. Vůdcem skupiny je Stanimír 
```statblock
monster: Stanimir
```
Stanimíra doprovázejí jeho dcera Damia (ChN žena člověk špeh) a syn Ratka (ChN muž člověk vůdce loupežníků). Devět dalších Vistánů (ChN muži a ženy loupežníci) poslouchá Ratkovy příkazy. Pomocí šesti tažných koní tahají maringotky, ve kterých mají své věci – ale nic cenného.

> [!important]
> "Zdravim vas pratele, pojdte si k nam sednout. Me jmeno je Stanimir a toto je ma dcera Damia (ChN žena člověk špeh) a syn Ratka (ChN muž člověk vůdce loupežníků). S cim vam muzeme pomoci?"
> DOPIS
> Stanimír se zasměje. „Nemějte obavy. Nechceme si z lady Morwen udělat nepřítele. Chci vám říct jeden příběh. Poslechněte si ho a my odjedeme.“
> 

Pokud postavy souhlasí, že si Stanimírův příběh vyslechnou, pozve je k ohni a začne vyprávět:

> [!important]
> Stanimír si nalije do pusy víno a plivne ho do ohně. Barva plamene se změní z oranžové na zelenou. V tančícím a vlnícím se ohni se najednou objeví temná silueta. „Pocházíme ze starobylé země, jejíž jméno je dávno zapomenuto – ze země králů. Naši nepřátelé nás vyhnali z domovů a my teď musíme bezcílně vandrovat.“ Temná silueta v ohni nabere podobu muže sraženého z koně, kterému z boku trčí kopí.
> Stanimír pokračuje. „Jedné noci do našeho tábora doklopýtal zraněný voják a sesunul se k zemi. Ošetřili jsme mu jeho ošklivá zranění a uhasili jeho žízeň vínem. Přežil to. Když jsme se ho zeptali, kdo je, neřekl nám to. Chtěl jediné – vrátit se domů, ale my byli hluboko na území jeho nepřátel. Vzali jsme ho mezi sebe a jeli s ním zpět do jeho domoviny. Jeho nepřátelé ho lovili jako zvěř. Že prý to byl princ. My ho ale přesto nevydali. Ani když se na nás jejich zabijáci sesypali jako vlci.“
> Hluboko ve vatře vidíte temnou siluetu, jak s vytaseným mečem odráží zástupy stínových postav. „Tento muž královské krve bojoval, aby nás ochránil. Stejně jako my ochránili jeho. Převezli jsme ho v bezpečí do jeho domova a on nám poděkoval. Řekl: ‚Dlužím vám svůj život. Zůstaňte tu, jak dlouho budete chtít. Odjeďte, kdy budete chtít, a vězte, že tu vždy budete v bezpečí.‘“ Silueta v tančícím ohni přemůže posledního soka a pak zmizí v oblaku kouře a žhavých uhlíků.
> Stanimírova tvář se zachmuří. „Na našeho šlechetného prince padla kletba, která ho proměnila v tyrana. My jediní máme dovoleno jeho panství opustit. Cestovali jsme do všech možných končin, abychom našli takové hrdiny, jako jste vy, kteří by mohli kletbu sužující našeho strašlivého pána ukončit a uložili by jeho ztrápenou duši k věčnému spánku. Naše vůdkyně madam Eva váš všechny zná. Vrátíte se s námi do Barovie a promluvíte s ní?“

Vistáni odmítnou říct jméno svého „strašlivého pána“ a nesdělí žádné další informace. Vyžadují-li postavy další podrobnosti, Vistáni odpoví: „Madam Eva má odpovědi, které hledáte.“
Pokud postavy souhlasí, že Vistány doprovodí, ti s nimi pojedou po Obchodní cestě. Po několika dnech klidné cesty pohltí karavanu ravenloftská mlha, která postavy i Vistány přenese do Barovie. Vistáni pak družinu bezpečně dovezou ke své vůdkyni madam Evě v oblasti G (viz kapitola 2). Postavy přijedou do oblasti A a cestou do tábora madam Evy projedou oblastmi B, E a F. Zbaví-li se postavy svých vistánských hostitelů, než do tábora dojedou, musí se o sebe postarat samy. Odmítnou-li postavy Stanimírovo pozvání, Vistáni jsou zklamaní, ale odjedou, jak slíbili. O den nebo dva později použij k přesunu postav do Barovie námět „Plíživá mlha“ nebo jeho variaci.
